3

Tenen, les nits, prestigi policíac.
Tanquen el bar, al carrer solitari,
amb un gran fred, amb un vent assassí.
Ho escolta al llit, al seu llit de malalt,

el trist malalt que no s'hi sent un peu
i sent pujar les flors de la gangrena.
Encén el llum, amarg, de la tauleta,
i vol llegir una novel·la d'Hammett

o Simenon, o bé d'Agatha Christie.
Moments després se li acudeix un vers,
o bé el dolor, el gran dolor, que torna.

Floreix un mot en un tros de paper
i a l'engonal es sentia el dolor:
la femoral avisava, frenètica.